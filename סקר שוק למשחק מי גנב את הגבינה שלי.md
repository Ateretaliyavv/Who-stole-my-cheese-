#סקר שוק למשחק "מי גנב את הגבינה שלי?!"
- **מצב השוק של משחקי מבוך תחרותיים כיום-**
כיום קיימת פעילות עדכנית "ערה" בקטגוריית משחקי המבוכים למובייל: לדוגמה, ניתוח של Sensor Tower  למובייל בארה״ב מראה שחמשת המשחקים המובילים בקטגוריית
 "Maze Games"  רשמו הורדות שבועיות בשיאים של עשרות אלפי הורדות, ובעלי משתמשים פעילים בטווח עשרות אלפי. עם זאת, הנתונים מדגישים גם כי לאחר שיא ההורדות או הפעילות קיימת ירידה — כלומר: השוק אינו מתפתח ללא תחרות או יצירת חידוש מתמיד.
ב-ישראל, לקטגוריית “Maze Games” יש מדד פעילות קטן ונישתי יותר. לדוגמה, דוח של Sensor Tower  לישראל הראה שהמספרים השבועיים במשחקי מבוך היו נמוכים יחסית (עשרות-מאות הורדות בלבד ומשתמשים פעילים נמוכים) עבור אנדרואיד.
בקטגוריית מבוכים, ההכנסות קיימות אך לרוב נמוכות יחסית והפעילות משתנה מאוד ממדינה למדינה. הקטגוריה לא נחשבת כבעלת חיסכון או צמיחה גדולים כפי שמתרחש בז’אנרים הגדולים יותר.

- **קהלי יעד- **
קהל היעד של המשחק הוא בני נוער בגילאי 10-20, שאוהבים משחקים מהירים, תחרותיים ומלאי אתגר.
המשחק ימשוך שחקנים שנהנים מתחרות, מהישגיות והתגברות על מכשולים, ביחד עם קלילות וכיף.
השחקנים יהיו כנראה מסוג גיימרים Casual-Core , שנהנים ממשחקים פשוטים להבנה אבל גם מאתגרים לביצוע, לא נדרש ניסיון קודם וניתן לשפר את הביצועים עם הזמן.
המשחק מתאים לשחקנים יחידים שמעוניינים לשחק נגד בינה מלאכותית (AI) ולשפר את כישורי הניווט והאסטרטגיה שלהם, וגם לשחקנים תחרותיים המחפשים תחרות אמיתית בזמן אמת מול יריבים אמיתיים מכל העולם.
המוטיבציה העיקרית של השחקנים היא הרצון לנצח ולהיות הראשון שאוסף את כמות הגבינה הנדרשת. התחרות מוסיפה עניין ומוטיבציה לשחק ולהשתפר כדי לנצח את היריב.
העיצוב המשעשע, הדמויות והאווירה הקלילה מוסיפים להנאה ולתחושת כיף, מה שהופך את המשחק לממכר ונגיש לכל סוגי השחקנים.
בשוק הישראלי - לפי אתר Geektime (2024) וכתבות ב־Calcalist, רוב חברות המשחקים הישראליות (כמו CrazyLabs ו־Playtika) מפתחות משחקים מהירים, תחרותיים וחברתיים, המיועדים בעיקר לקהל צעיר ונייד.
בנוסף CrazyLabs Trend Report (2024) מראה שז’אנרים מובילים אצל שחקנים צעירים בישראל הם משחקי casual תחרותיים, הכוללים leaderboards, multiplayer ואלמנטים קלים להבנה.

- **ניתוח מתחרים-**
**Smart Mouse –**
מפתח- Giraffe Games Studio
תאריך עדכון אחרון- 28.10.2025
מספר ההורדות עומד על מעל K500 2.3 אלף משתמשים נתנו דירוג כוכבים שעומד כיום על 4. ממשחק זה ניתן ללמוד מהמשחק על תוסף עניין עניין משמעותי בכך שהעכבר שולט על האיום שלו במקצת, הוא יכול לפתות אותו ולהכשיל אותו ובכך בדרכים מחוכמות להתחמק מהחתול. מאפיין שונה ומשמעותי בין משחק Smart Mouse לבין המשחק שלנו הוא בכך שבמשחק שלנו ישנה תחרות בין 2 שחקנים על איסוף הגבינה, מאפיין זה מושך שחקנים רבים בכך שישמחו לשחק עם חבר או AI ובכל להגביר תחרותיות.
**Transformice** –
מפתח- Atelier 801
תאריך יציאה לשוק- 2010
בשנת 2019 היו למשחק כ- 100 מליון חשבונות רשומים, החברה מתארת את המשחק כהצלחה עצומה ושהמשחק בעל למעלה מ 80 מליון שחקנים גלובליים ועם שיא של 5,636 שחקנים מחוברים בו־זמנית בsteam. הערכת ההכנסה של המשחק היא באזורי המליוני דולרים לאורך השנים. בsteam מדווח על כ- 24,700 ביקורות עם 86% חיוביות.
ניתן ללמוד מהמשחק על כך ששחקנים אוהבים לראות את עצמם מול אחרים בזמן אמת, ובכך שהמשחק המשיך להיות אטרקטיבי לאורך שנים בזכות עדכונים חודשיים ומצבים משתנים. מאפיין שונה בין המשחק Transformice למשחק שלנו הוא שהמשחק שלנו מתמקד בתחרות אישית, בין השחקן לאדם אחר יחיד או מול AI, מאפיין זה מאפשר מיקוד ותחרות מתמשכת בין 2 חברים\יריבים ומדרבן שימוש חוזר והתקדמות. בנוסף המשחק שלנו דורש הצלה ממזיקים ואיסוף גבינה לטווח זמן בשונה מב- Transformice גם זה מאפשר חשיבה יצירתית וממוקדת.

- **Tom & Jerry: Mouse Maze- **
מפתח- GlobalFun Games
תאריך יציאה לשוק- שנת 2015, עם עדכונים עד 2025
מספר הורדות המשחק עומד על מעל ל 50 מליון. ישנם כ473,000 ביקורות ודירוג כוכבים שעומד על 4.6. ניתן ללמוד מהמשחק על כך שלקח מותג אהוב ומוכר של דמויות טום וג'רי ויצר משחק על דמויות אלו, דבר שמושך אנשים להוריד ולשחק במשחק. ייתרון של המשחק שלנו לעומת המשחק של טום וגרי הוא שבמשחק שלנו ישנה תחרות live בין 2 שחקנים שבר שמוסיף המון עניין ואתגר לשחקן.

- **הצעת ערך ייחודית-**
הרעיון של המשחק שלנו מתבלט על פני המתחרים בכמה היבטים - בעוד ש
 Tom & Jerry- Mouse Maze מתמקד באיסוף גבינות יחידני, Transformice מבוסס על תחרות המונית עם עשרות שחקנים, ו־Smart Mouse  הוא משחק מבוך אישי בלבד - המשחק שלנו יוצר חוויית תחרות ישירה, בזמן אמת, בין שני שחקנים בלבד, שבה כל החלטה קובעת את התוצאה. הייחוד המרכזי הוא בשילוב בין מהירות תגובה לאסטרטגיה חכמה השחקנים לא רק אוספים גבינות, אלא גם מתכננים מתי להתגונן באמצעות מלכודות ומתי לסכן את עצמם כדי לגנוב מהיריב. שילוב זה של אסטרטגיית גניבה והגנה, תכנון מסלול חכם במבוך ותחושת מתח אישי- תחרותי מייצר עומק רגשי וחוויית משחק ממכרת שמתאימה במיוחד לקהל הצעיר. המשחק שלנו מאחד את ההנאה הצבעונית והקלילה של משחקי המבוך עם דרגת אתגר וחשיבה טקטית שמעניקה לו יתרון ברור בשוק ומבדילה אותו מהמתחרים.

- **מודל עסקי ומוניטיזציה-**
המשחק שלנו יהיה חינמי עם רכישות בתוך האפליקציה, ההורדה והשימוש הבסיסי במשחק יהיו חינמיים, וההכנסות יגיעו דרך רכישות בתוך האפליקציה ו־פרסומות מתוזמנות.
השחקנים יוכלו לרכוש פריטים כדי לשדרג מראה או יכולות פיזיות, כמו עיצובים מיוחדים לעכברים, מלכודות משודרגות יותר, או יכולות הגנה זמניות. ובכך יווצר תמריץ כלכלי מבלי לפגוע במשחק החינמי. בנוסף, יוצגו פרסומות מתגמלות (Rewarded Ads) - צפייה בפרסומת תאפשר לשחקן לקבל בונוס קטן, גבינה נוספת, עיצוב חדש, וכו'
מודל זה מתאים במיוחד לשוק הישראלי, שבו רוב המשתמשים מעדיפים משחקים חינמיים עם אפשרות להוציא סכומים קטנים לפי הצורך.
לפי נתוני App Annie (2024) ו־Geektime, יותר מ־80% ממשחקי המובייל בישראל פועלים במודל Free-to-Play  ( מודל חינמי ) עם רכישות בתוך האפליקציה - מה שהופך אותו לבחירה טבעית ומתאימה גם מבחינה עסקית וגם מבחינת קהל היעד.

- **אסטרטגיית שיווק והפצה-**
בהתחלה נשיק את המשחק כפלטפורמת מובייל (Mobile) ב־Google Play וב־App Store, מכיוון שלפי מחקרים 90% מהישראלים משחקים במובייל לפחות פעם בשבוע (לפי נתוני Statista ו־Geektime, 2024).
בהמשך אפשר יהיה להתאים גם לפלטפורמת Web או PC, אבל הדגש בהתחלה הוא על הפצה  נגישה בסמארטפונים כי זו הפלטפורמה המרכזית לקהל היעד הצעיר.
קהל היעד יגלה על המשחק על ידי הפצה ממומנת ברשתות החברתיות (Instagram, TikTok, YouTube Shorts) - עם סרטונים קצרים המדגימים שלבים מצחיקים ותחרותיים. מכיוון שקהל היעד הוא בעיקר נוער 10-20 שגולשים ברשתות החברתיות וכך נחשפים למידע. הוספת פרסומות בתוך משחקים בסגנון דומה, בהן השחקן יכול להתחיל את השלב וכך לגרות אותו להכנס ולהוריד את המשחק.
שיווק דרך חנויות האפליקציות - שימוש ב־App Store Optimization (ASO) על-מנת לשפר את דירוג המשחק בתוצאות החיפוש, כך שיופיע לשחקנים שמחפשים משחק חדש.
אפשר להוסיף גם שיתופי פעולה עם משפיענים ויוטיוברים ישראלים צעירים בתחום המשחקים, שמוכרים לקהל היעד. ופרסום בקהילות גיימינג ישראליות של גיימרים בגילאים הרלוונטים. האסטרטגיה מתמקדת בהפצה דיגיטלית בעיקר, בדגש על חיבור לקהל דרך התוכן אותו הם צורכים, ודרך האתגר במשחק שיוצג בפרסומות.

- **לוח אירועים -**
החלפת רקעים לפי עונות השנה, עם מלכודות ופרסים תואמים לעונה- יוצר תחושה של רענון וחידוש במשחק. פעם בחודש יהיה שבוע בו הגבינות שוות יותר, יש הפתעות במסלול ואפשר להשיג נקודות בונוס ע"י איסוף שלהם – שמירה על עניין ומוטיבציה להכנס למשחק טורניר בין שחקנים- יום טורניר בו כל השחקנים המחוברים מתחרים, יש טבלה עם ניקוד והמנצח זוכה בפרסים כמו שדרוג הלוח, יכולות חדשות וכו' – מוסיף תחרותיות ורצון ולהישגים.

- **משחק על – **
מערכת חברתית
השחקנים יכולים להצטרף לשבטים - קבוצות קטנות של עכברים המתחרות אחת מול השנייה על כמות הגבינות שנאספות בשבוע. יש לוח ניקוד שבטי, אתגרים קבוצתיים (למשל – כמות מבוכים שעברו בהצלחה כל חברי השבט), ואירועים מיוחדים לכל שבט (למשל - שבוע העכבר המהיר ביותר – תחרות בתוך השבט). ניתן לשדרג את השבט ע"י רכישת פריטים מיוחדים לשבט כמו לוגו, צבעי דגל וכו' – חיזוק כלכלי. משחק העל מעודד שיתוף פעולה ותחושת קהילה. הוא מחזק שייכות, ומתאים לקהל הישראלי הצעיר שאוהב תחרות קבוצתית. האתגרים של התחרות בקבוצה וגם מול הקבוצה יסייעו בהשארת השחקנים במשחק.

- **ניתוח סיכונים והזדמנויות-**
ישנם כמה סיכונים אפשריים להצלחת המשחק שלנו- המשחק שלנו מיועד לגילאים צעירים, גילאים אלו הם דינמיים ולרוב עוברים ממשחק למשחק ובין תחומי עניין במהירות רבה דבר שמעמיד בסיכון את שימור השחקן. בנוסף, קיים משחק עם רעיון דומה בעל הצלחה מרובת שנים ולקוחות רבים ומבוססים דבר שמעמיד בסיכון את משיכת הקהל החדש למשחק חדש זה. ישנו גם אתגר טכנולוגי במשחק זה בכך שהמשחק מאפשר תחרות live בין 2 שחקנים, הדבר דורש יציבות שרתים, סנכרון מדויק וזמן תגובה מהיר. דבר זה לא תמיד בשליטת השחקן והמפתחים שבר שיכול לגרום תסכול לשחקנים ועזיבת המשחק.
ההזדמנויות של המשחק מרובות- המשחק מכניס תחרות ישירה 1 על 1, עם מכניקה של גניבה והגנה, דבר זה מהווה חידוש אמיתי בז’אנר. זה מעניק יתרון תחרותי ומבדל את המשחק בשוק הרווי. המשחק שלנו מתאים לקהל יעד צעיר- קהל זה לרוב אוהב משחקים מהירים, תחרותיים, צבעוניים ובזמן אמת. לכן משחק זה יכול להביא ל לצמיחה מהירה בקהל המשתמשים. בנוסף, תמיכה בשתי פלטפורמות מאפשרת להגיע לשוק רחב יותר של משתמשים-  גם גיימרים צעירים שמשחקים בטלפון וגם שחקנים מזדמנים במחשב . עוד ייתרון הוא בכל שהז'אנר של משחקים מהירים עלה בפופולריות בזמן האחרון ולכן המשחק שלנו בעל פוטנציאל גדול, כך נכתב בכתבה ב geektime. 

- **סיכום והמלצות-**
לאור הנתונים, ניתן לקבוע כי קיים פוטנציאל משמעותי לפיתוח המשחק שלנו, אם יושם דגש על עדכניות שתשמור על קהל לאורך זמן. המשחק מצליח לשלב בין קלילות, תחרותיות וחוויה חברתית, והוא מותאם היטב להעדפות קהל השחקנים הצעירים בישראל ובעולם. קיים ביסוס להאמין שקיים שוק משמעותי למשחק זה מכיוון שמשחקים דומים כמו Transformice ו־Tom & Jerry: Mouse Maze הוכיחו שאפשר להגיע לעשרות מיליוני הורדות לאורך שנים, בעיקר כשמשלבים תחרות, דמויות מוכרות וחידוש מתמיד. בעוד שמשחקים כמו Tom & Jerry: Mouse Maze מתמקדים באיסוף גבינות לשחקן יחיד, ו-Transformice בניהול תחרות המונית, המשחק שלנו יוצר חוויה ממוקדת ואישית שמדמה דו-קרב אינטנסיבי בין שני יריבים בלבד - מה שמגביר את המעורבות והעניין לאורך זמן. המלצה להמשך הדרך היא הוספה של פיצרים וחידושים משתנים שיוסיפו עניין לאורך זמן.


